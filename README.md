# TraWorld

Na svijetu postoji toliko lijepih destinacija za posjetiti, upoznati i doživjeti. Za neke od njih, svi mi znamo, razmišljamo o njima kada pomislimo na putovanje, i čekamo priliku da ih posjetimo. Međutim, postoje i one lokacije za koje jako malo avanturista zna, iako su lijepe ili čak ljepše od onih koje su svima poznate. Aplikacija TraWorld je namijenjena baš tome: pomoći ljubiteljima putovanja da odaberu svoju novu destinaciju koju će posjetiti. Ta destinacija može biti svima poznata, ali ono što je zanimljivo jeste što na ovakvoj aplikaciji možemo upoznati lokacije za koje nikada ranije nismo čuli. Nešto najbitnije, ono što aplikaciju čini posebnom, jeste što korisnici mogu ostavljati recenzije na svoja putovanja, i tako pomoći drugim avanturistima u njihovom odabiru putovanja. Možda nam jedna preporuka od prijatelja nije dovoljna da se odlučimo baš za to putovanje, ali više recenzija od ljudi koji su već posjetili ta mjesta, može da zaintrigira naš um i pomogne nam u odabiru. Najveći cilj ovakve aplikacije jeste omogućiti korisnicima, ljubiteljima putovanja, da širom svijeta, na bilo kojem kontinentu, u bilo kojoj državi, pronađu baš ono mjesto koje žele posjetiti i dobiju sve potrebne informacije o njemu.
 
 
# Korisnici aplikacije
Aplikacija TraWorld će biti dostupna svakom korisniku, ali korisnik mora biti registrovan kako bi koristio određene funkcionalnosti aplikacije. Neregistrovan korisnik može samo pregledati početnu stranicu koja opisuje rad stranice i njene usluge. S druge strane, registrovani korisnici mogu istraživati lokacije za posjetiti, ocijenjivati lokacije, ostavljati recenzije, pregledati recenzije drugih korisnika, vidjeti sve informacije o traženoj lokaciji. Admin može upravljati bazom podataka.

# Funkcionalnosti aplikacije
•	Pretraživanje lokacije za posjetiti koristeći search box
•	Pretraživanje lokacija koristeći navigaciju stranice
•	Pregledanje informacija o lokaciji 
•	Pregled galerije slika za odabranu lokaciju
•	Pregled recenzija i ocjena za odabranu lokaciju
•	Pregled atraktivnih, izdvojenih, top lokacija koje je ocijenilo najveći broj korisnika
•	Registrovanje na stranicu i prijava
•	Dodavanje recenzije/komentara i ocjenjivanje lokacije
•	Pregled usluga, kontakta i uputa za korištenje



